Title: Белы агеньчык
Cooking Time: 1/2 hour
Preparation Time: 3 days
Category: Соўс
Rating: 4/5 stars
Source: Андрэй Захарэвіч

---
Ingredients
---
900 г смятана
90-100 г часнок
2-3 Ст. лыжкі алей
4-5 Ст. лыжак соевы соус
 зеляніна

---
Instructions
---

Узяць смятану, часнок, алей (2-3
сталовыя лыжкі), крыху зеляніны і 4-5
сталовых лыжак соевага соусу. Усе
інгрыдыенты закласці ў блендэр і
давесці да стану аднароднай масы.
Атрыманую масу разліць па ёмістасцях
са шчыльнымі покрыўкамі і паставіць ў
халадзільнік.
Праз два-тры дні, калі водар часнаку
раўнамерна прапітае масу соус можна
ўжываць у ежу.

Title: Летні суп з гародніны на ражанцы
Yield: 1 міска
Preparation Time: 10 minutes
Category: Суп
Cuisine: Вегетарыянская
Rating: 4/5 stars
Source: Андрэй Захарэвіч

---
Ingredients
---
4 памідоры "Чэры"
1 агуркі невялікія
1 зубок часныку
 соль
 перац
180 мл ражанка
 кроп

---
Instructions
---

Часнок дробна скрышыць. Памідоры
"Чэры" парэзаць на чвэрці. Агуркі
нарэзаць на чвэрцькольцы. Кроп дробна
скрышыць.
Складнікі засыпаць у місу, пасаліць,
папярчыць. Заліўшы ражанкай добра
вымешаць.
Можа па-жаданні дадаць чайную лыжку
алею. У такім выпадку альбо алей
дадаць раней за ражанку, альбо потым
яшчэ раз добра вымяшаць.
Смачна есці!

Title: Манты
Yield: 1 мантышніца
Cooking Time: 50 minutes
Preparation Time: 1 1/2 hours
Category: Галоўная страва
Cuisine: Кыргызская
Rating: 5/5 stars
Source: Нэля Ібрагімава

---
Ingredients
---
500 г мука
500 г мяса
600 г цыбуля

---
Instructions
---

Пачынаць трэба з цеста.
Замешваецца цеста (не надта крутое) на
500 грамаў мукі 1 шклянка вады (250 мл) і
соль ½ сталовай лыжкі. Пасля замесу
цеста трэба змазаць алеем і пакінуць
пакуль не будзе гатовы фарш.
_УВАГА:__ _Гэта не пельмені, цеста ні ў
якім разе нельга ахалоджваць. Чакаць
свайго часу цеста мусіць пры
звычайнай пакаёвай тэмпературы.
Фарш лепш за ўсё атрымліваць
пакрышыўшы мяса на дробныя кубікі. Але
можа быць ужыты і звычайны фарш. Але
пажадана, каб мясарубка была
выстаўленая на максімальна вялікія
кавалкі.
Мяса можа браць свіное, курынае ці
бараніну. Можна дадаваць тлуст, каб
манты былі сочныя.
Цыбуля крышыцца не надта вялікімі
кавалкамі і дадаецца ў фарш. Апроч яе
дадаецца соль і перац на ўласны густ.
Вада ў ніжняй частцы мантышніцы
ставіцца на фаерку калі вы пачынаеце
ляпіць манты. Манты не павінны чакаць
пакуль вада закіпіць!
Лісты змазваюцца алеем і вылепленыя
манты раскладаюцца на іх у адзін слой.
Цеста раскатваецца, у сярэдзіну
закаладецца фарш, цеста акуратна
злепліваецца. Абавязкова шчыльна, не
павінна быць адтулін і дзірак. Маты
макаюцца ніжняй часткай у муку і
выкладаюцца ў лісты.
Манты больш вялікія, чым пельмені,
звычайна разы ў 2-3.
Калі вада закіпіць, агонь убаўляюць да
малога полымя і на мантышніцу ставяць
лісты з мантамі у верхняй частцы
мантышніцы. Гатуюцца 45-50 хвілін.

Title: Марозная вясёлка
Yield: 4 порцыі
Cooking Time: 20 minutes
Category: Салат
Rating: 4/5 stars
Source: Андрэй Захарэвіч

---
Ingredients
---
330 г Чырвонакачанная капуста
135 г Парэй (цыбуля)
315 г Таматы
60 г Корань салеры
320 г Смятана
30 г Нерафініраваны сланечнікавы алей

---
Instructions
---

Нашаткаваць капусту, нарезаць таматы
не надта вялікімі кавалкамі. Дадаць
дробна накрышаны парэй. Натаркаваць
корань салеры на буйной тарцы.
Заправіць смятанай і алеем. Дадаць
соль і спецыі на ўластны густ. Раім
дадаць крыху карыцы. Добра вымяшаць і
можна есці.
Смачна есці!

Title: Памаранчавая восень
Cooking Time: 15 minutes
Preparation Time: 1 minute
Category: Салат
Rating: 4/5 stars
Source: Андрэй Захарэвіч

---
Ingredients
---
1 апельсін
1/2 яблык гатунку "Рэкорд"
200-250 г корань салеры
 соевы соус
 алей
1 цыбуліна крыху драбней за сярэднюю

---
Instructions
---

Пачысціць цыбуліну і нарэзаць яе
максімальна дробнымі кавалкамі.
Ачысціць апельсін (які мусіць быць
салодкім), разабраць на долькі і
парэзаць іх лустачкамі таўшчынёй 3-5
мм.
Яблык ачысціць ад скуры, выняць
сярэдзіну. Узяць палову яблыка,
нарэзаць долькамі і долькі пакрышыць
лустачкамі таўшчынёй 2-3 мм.
Корань салеры пасекчы драбнюткімі
кубікамі ці натаркаваць на буйной
тарцы. Можна дзесці ¼-⅕ пасекчы для
фактуры, астатняе натаркаваць.
Перамяшаць, дадаць алей (лепш
аліўкавы, але і рапсавы ці
сланечнікавы могуць быць ужытыя) соль
і спецыі на ўласны густ.

Title: Сачавічная каша
Yield: 2 порцыі
Cooking Time: 1/2 hour
Preparation Time: 10 minutes
Category: Галоўная страва
Cuisine: Вегетарыянская
Rating: 5/5 stars
Source: Алена Захарэвіч

---
Ingredients
---
1 шклянка Сачавіца
2 шклянак вада
 соль
 перац
1 Ст. лыжка раслінны алей

---
Instructions
---

Сачавіцу перадбраць, прамыць хаоднай
вадой.
Сачавіцу заліць вадою, паставіць на
фаерку. Давесці да кіпення.
Калі закіпіць — дадаць алей. Апроч
алея дадаць соль і перац на уласны
густ.
Паменьшыць агонь і варыць, рэгулярна
памешваючы.
Сачавіца у залежнасці ад тыпу
гатуецца розны час. Зялёная можа
варыцца да 40 хвілін, чырвоная/жоўная
не больш як 30 хвілін.
Таму, прасцей за ўсё: варыць, пакуль не
выкіпіць ўся вада. Памяшаць яшчэ раз
(пры неабходнасці, дадаўшы яшчэ лыжку
алею). Даць патаміцца хвіліну ці дзве
пад накрыўкай і можна падаваць.

Title: Суп смятанны з цвёрдым сырам
Yield: 4 порцыі
Cooking Time: 15 minutes
Preparation Time: 10 minutes
Category: Суп
Cuisine: Вегетарыянская
Rating: 5/5 stars
Source: ©В. Піотровякова "Вегетарыянскія стравы", "Полымя", Мінск, 1992

---
Ingredients
---
3 шклянка Малако
1 шклянка Смятана
 Соль
1 ч. лыжка Кмін
100 г Пікантны цвёрды сыр

---
Instructions
---

Кмін сцерці у ступцы ці змалоць.
Малако ускіпяціць з кмінам, пасаліць.
Суп прыправіць мукою, разведзенай у
смятане, ускіпяціць. Пасыпаць
таркаваным сырам. Падаваць з
бульбяным пюрэ ці з асобна
прыгатаванымі клёцкамі.

Title: Тырамісу
Yield: 6 порцый
Cooking Time: 1 hour
Preparation Time: 6 hours
Category: Дэсерт
Cuisine: Італьянская
Rating: 4/5 stars
Source: Алена Захарэвіч

---
Ingredients
---
4-5 ч. лыжкі кава
400-450 мл вада
100 г цукар
500 г сыр "маскарпонэ"
18 яйкі перапяліныя
2-3 ст. лыжкі віно/каньяк (optional)
300 г бісквіты "Savoiardy Ladyfingers"

---
Instructions
---

Варыцца кава з 400-450 мілілітраў вады і
4-5 лыжак кавы і ставіцца ахалоджвацца.
Разбіць яйкі і замяшаць іх с цукрам.
Калі няма перапяліных, можна
выкарыстаць 4 курыных. Потым да іх
дадаецца сыр маскарпонэ. Узбіваецца.
З курынымі яйкамі можна падзяліць
жаўткі і бялкі, дадаць да іх па 50
грамаў цукра (50 ў жаўткі і 50 ў бялкі) і
добра ўзбіць. У такім выпадку
маскарпонэ дадаецца да жаўткоў, добра
ўзбіваецца разам. Потым ў гэтую масу
дадаюцца бялкі і таксама ўзбіваюцца.
Калі ў вас атрымаецца падзяліць яйкі
на бялкі і жаўткі з перапялінымі —
пішыце як.
У халодную каву дадаецца віно альбо
каньяк. Бісквіты па аднаму абмакваюць
ў каву (хутка, бо інакш яны раскіснуць
у кашу), пасля чаго выкладаюць слоем у
форму. Заліваецца сырна-яечнай масай і
потым выкладаюць наступны слой, які
таксама трэба заліць. Паўтараць да
запаўнення формы.
Тое што атрымаецца можна засыпаць
прасеяным праз сіта какао.
Перад тым як есці, страву трэба
вытрымаць у халадзільніку на працягу
4-6 гадзін.
Смачна есці!

