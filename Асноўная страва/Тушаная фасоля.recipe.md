# Тушаная фасоля

Увасабленне прынцыпа "тушыць з тым, што цяпер маеш", якім мяне натхніла Марына Шода. Дзякуй, Марына!

### Ingredients

 * 500 грамаў тушанай фасолі
 * 800 грамаў каркавіны
 * тры сярэднія чырвоныя цыбуліны
 * Адзін саярэді баклажан
 * Адзін вялікі чырвоны перац (салодкі)
 * 1 слоічак "лясных грыбоў з часныком" ад Winiary

### Directions

Фасолю замачыць хаця б на ноч. 

Мяса нарэзаць кубікамі і абсмажыць у чыгунку (dutch owen). Як толькі кавалка атрымаюць залаціста-карычневы колер з усіх бакоў — прыбраць мяса на талерку і закінуць у чугунок нарэзаную цыбулю. 

Як толькі цыбуля набудзе лёгкае залацістае адценне — даліць яшчэ літры з паўтара вады (пажадана, кіпеню) і закінуць усю фасолю. Дадаць траціну слоіка "лясных грыбоў з часныком" ад Winiary ці іншыя спецыі.

Тушыць, пакуль фасоля не пачне размякчацца, тады дадаваць нарэзаныя кубікамі баклажан і парэзаны палоскамі перац. 

Працягваць тушыць да таго часу, як фасоля на ваш густ будзе амаль гатовая, але яшчэ не зусім. Дадаць 60 грамаў масла і пры неабходнасці яшчэ крыху вады. Вымешаць і пакінуць даміцца ў закрытым чыгунку яшчэ на гадзіну ці дзве.

Смачна есці.

### Metadata

tags: чыгунок, фасоля

author: Андрэй Захарэвіч
