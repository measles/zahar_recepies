# Рыс з курай у скараварцы

Хуткі і невыносна смачны рэцэпт. Недзе на порцый 6.

### Ingredients

 * 5-6 курыных сцёгнаў, ці 3 курыныя нагі (галёнка са сцягном)
 * 400 г рысу (пажадана доўгазерневага)
 * 1-2 сталовых лыжкі таплёнага масла
 * 1 сярэдняя морква
 * 2-3 сярэдніх цыбуліны
 * 3 сярэднія зубцы часнаку
 * 700 мл вады ці булёну
 * мускатны арэх
 * соевы соус
 * вустэрскі соус

### Directions

Калі ёсць час, то замарынаваць куру у вялікай місе з алеем, спецыямі. Але гэта зусім не абавязкова.

Куру падрыхтаваць да прыгатавання, падзяліўшы на порыі, калі ўжываюцца цэлыя ногі.

Часнок і цыбулу нарэзаць невялікімі кавалкамі. Але зусім драбніць не варта. Моркву нарэзаць, але таксама не драбніць. Я проста нарэзаў моркву скрылечкамі ўпоперак.

У гаршэчку ад скараваркі на таплёным алеі запячатаць куру, каб надаць больш смаку. Як стане залаціста—карычневай, прыбраць з гаршэчка і адкласці на потым.

У тым самым гаршэчку абсмажыць колькі хвілін цыбулю з часныком, паколь яны не стануць мяккімі.

Да цыбулі дадаць сухі рыс і крыху абсмажыць. Гэта добры момант каб дадаць соевы і вустэрскі соус, наццецрі мускатны арэх. Не забываць памешваць рыс з цыбуляй, каб гатаваліся раўнамерней.

Праз якую хвіліну ці дзве даліць ваду ці булён. Засыпаць моркву. Вымешаць, пастараўшыся ўзняць усе мясныя сляды, якія засталіся на дне. Гэты водар нам вельмі прыдасца!

Дадаць куру і, калі з яе сабраўся які сок, то і яго абавязкова.

Накрыць накрыўкай і давесці да кіпення. Як дасягне патрэбнага ціску, гатаваць 6 хвілін.

Зняць гаршэчак з пліты. Асцярожна выпусціць пару і толькі потым зняць накрыўку. 

Выняць куру і вымешаць рыс. Калі засталася лішняя вада, то вярнуць на пліту, каб дапамагчы яе выпарыць. 

Рыс выкласці з гаршэчка. Падаваць куру на падушцы з рысу, можна упрыгожыць якой зелянінай.

Смачна есці!

### Metadata

tags: скараварка, рыс, кура

author: канал Andy Cooks <https://www.youtube.com/shorts/lbhBWI-r1IY>
